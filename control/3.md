<!--DEBUG-->

{% include mathjax %}

[Назад на головну](../README.md)

---

## Контрольні запитання до третього розділу

Питання №№1&ndash;7 &mdash; до [лекції №17](lec-17.md)

Питання №8, №№15&ndash;17 &mdash; до [лекції №18](lec-18.md)

Питання №№12&ndash;14 &mdash; до [лекції №19](lec-19.md)

### 1. Поняття $$\delta$$-функції Дірака, слабка збіжність.

_(Узагальненою) $$\delta$$-функцією Дірака_ називається функція що задовольняє співвідношенню

$$
\displaystyle\int\limits_{-\infty}^{+\infty} \delta(x) \varphi(x) \,\mathrm{d}x = \varphi(0)
$$

для довільної функції $$\varphi \in D(\mathbb{R}^1)$$, тобто з множини нескінченно-диференційовних в $$\mathbb{R}^n$$ функцій з коспактним носієм.

Аналогічним чином можна ввести і зсунуту функцію Дірака

$$
\displaystyle\int\limits_{-\infty}^{+\infty} \delta(x - a) \varphi(x) \, \mathrm{d} x = \varphi(a).
$$

Аналогічно $$\delta$$-функції, введеній на прямій, можна ввести $$\delta$$-функцію для $$n$$-вимірного евклідового простору:

$$
\displaystyle\iiint\limits_{\mathbb{R}^n} \delta(x - a) \varphi(x) \, \mathrm{d} x = \varphi(a).
$$

Послідовність $$\{f_n\}$$ лінійних функціоналів $$f_n: X \to \mathbb{R}^1$$ називається _слабко збіжною_ якщо для довільного $$x \in X$$ збігається числова послідовність $$f_n(x)$$.

Поняття слабкої збіжності природнім чином узагальнюється з послідовності функціоналів $$\{f_n\}_{n \in \mathbb{N}}$$ на довільну іншу _індексовану_ множину функцій $$\{f_i\}_{i \in I}$$ за умови що на множині $$I$$ індексів введено поняття збіжності.

Зокрема, поняття слабкої збіжності дозволяє визначити $$\delta$$-функцію Дірака як слабку границю $$\lim\limits_{\varepsilon \to 0} f_\varepsilon$$ функцій $$f_\varepsilon$$ визначених наступним чином:

$$
f_\varepsilon(x) = \begin{cases} 
	0, & x < - \varepsilon, \\
	1 / 2 \varepsilon, & - \varepsilon \le x < \varepsilon, \\
	0, & \varepsilon \le x.
\end{cases}
$$

### 2. Узагальнені функції, визначення, приклади, сингулярні та регулярні узагальнені функції.

Під _узагальненою функцією_ $$f$$ будемо розуміти довільний лінійний неперервний функціонал $$\varphi \mapsto \langle f, \varphi \rangle$$ який визначений для довільної функції $$\varphi \in D(\mathbb{R}^n)$$. Тут лінійність і неперервність розуміємо в традиційному сенсі.

Узагальнену функцію $$f$$ будемо називати _регулярною_ якщо вона _локально-інтегровна_, тобто

$$
\forall K \subset \mathbb{R}^n \quad \exists \displaystyle\int\limits_K |f(x)| \, \mathrm{d} x,
$$

де $$K$$ &mdash; компакт. <!--Зрозуміло що довільна звичайна (не узагальнена) функція буде також регулярною узагальненою функцією.-->

Усі інші узагальнені функції називаються _сингулярними_. Прикладом сингулярної функції може слугувати $$\delta$$-функція Дірака.

### 3. Диференціювання узагальнених функцій, приклади обчислення похідних.

Головною перевагою узагальнених функцій є те, що будь-яка узагальнена функція має похідні будь-якого порядку.

Для визначення похідної узагальненої функції розглянемо звичайну неперервно диференційовну функцію $$f(x)$$ і скористаємось наступною формулою інтегрування за частинами:

$$
\displaystyle\int\limits_{\mathbb{R}^n} D^{\alpha_1 \ldots \alpha_n} f(x) \varphi(x) \, \mathrm{d} x = (-1)^{|\alpha|} \displaystyle\int\limits_{\mathbb{R}^n} f(x) D^{\alpha_1 \ldots \alpha_n} \varphi(x) \, \mathrm{d} x,
$$

де $$\vert\alpha\vert = \alpha_1 + \ldots + \alpha_n$$, яка є істинною для будь-якої функції $$\varphi \in D(\mathbb{R}^n)$$. Права частина цієї рівності має зміст для будь-якої локально-інтегровної функції $$f$$. 

Таким чином _похідною_ $$D^{\alpha_1 \ldots \alpha_n}$$ будь-якої локально-інтегровної функції $$f$$ будемо називати лінійний неперервний функціонал

$$
\Big\langle D^{\alpha_1 \ldots \alpha_n} f, \varphi \Big\rangle = (-1)^{|\alpha|} \displaystyle\int\limits_{\mathbb{R}^n} f(x) D^{\alpha_1 \ldots \alpha_n} \varphi(x) \, \mathrm{d} x.
$$

Аналогічним чином вводиться похідна і для сингулярних узагальнених функцій, тобто $$D^{\alpha_1 \ldots \alpha_n} f$$ визначається як лінійний неперервний функціонал

$$
\Big\langle D^{\alpha_1 \ldots \alpha_n} f, \varphi \Big\rangle = (-1)^{|\alpha|} \Big\langle f, D^{\alpha_1 \ldots \alpha_n} \varphi \Big\rangle.
$$

Розглянемо приклади обчислення похідних деяких узагальнених функцій.

**Приклад:** знайти $$\theta'$$, де 

$$
\theta(x) = \begin{cases}
	0, & x \le 0, \\
	1, & 0 < x
\end{cases}
$$

&mdash; функція Хевісайда.

Розглянемо наступні рівності:

$$
\left\langle \theta', \varphi \right\rangle = - \displaystyle\int\limits_{-\infty}^{+\infty} \theta(x) \varphi'(x) \, \mathrm{d} x = - \displaystyle\int\limits_{0}^{+\infty} \varphi'(x) \, \mathrm{d} x = \varphi(0) - \varphi(+\infty) = \varphi(0) = \langle \delta, \varphi \rangle.
$$

Таким чином можна записати $$\theta' = \delta$$.

**Приклад:** знайти $$\delta^{(2)}$$.

$$
\left\langle \delta^{(2)}, \varphi \right\rangle = \left\langle \delta, \varphi^{(2)} \right\rangle = \varphi^{(2)}(0).
$$

### 4. Поверхнева функція Дірака.

Узагальнені функції (часто їх називають розподілами) можна інтерпретувати як розподіл електричних, магнітних зарядів або розподіл мас, тощо. Так, функцію Дірака можна трактувати як щільність з якою розподілена маса, що дорівнює одиниці в точці $$x = 0$$.

Узагальненням точкової функції Дірака є так звана _поверхнева функція Дірака_ $$\delta_S$$, яку можна визначити як лінійний неперервний функціонал:

$$
\varphi \mapsto \langle \delta_S, \varphi \rangle = \displaystyle\iint\limits_{S} \varphi(x) \, \mathrm{d} x.
$$

Ця узагальнена функція може бути інтерпретована як щільність розподілу зарядів на поверхні $$S$$. Потенціал електростатичного поля можна записати у вигляді

$$
W(x) = \left\langle \mu(y) \delta_S(y), \frac{1}{4 \pi |x - y|} \right\rangle = \displaystyle\iiint\limits_{\mathbb{R}^3} \frac{\mu(y) \delta_S(y) \, \mathrm{d} y}{4 \pi |x - y|} = \displaystyle\iint\limits_{S} \frac{\mu(y) \, \mathrm{d} y}{4 \pi |x - y|}.
$$

Легко бачити, що $$W(x)$$ представляє собою потенціал електростатичного поля, утворений зарядженою поверхнею $$S$$ і називається _потенціалом простого шару_.

### 5. Використання узагальнених функцій для моделювання зосереджених факторів і розподілів.

Узагальнені функції (часто їх називають розподілами) можна інтерпретувати як розподіл електричних, магнітних зарядів або розподіл мас, тощо. Так наприклад функцію Дірака можна трактувати як щільність з якою розподілена маса, що дорівнює одиниці в точці $$x = 0$$. Аналогічним чином можна ввести і зсунуту функцію Дірака

$$
\displaystyle\int\limits_{-\infty}^{+\infty} \delta(x - a) \varphi(x) \, \mathrm{d} x = \varphi(a).
$$

Використовуючи цю формулу можна зобразити щільність розподілу зосереджених мас або іншої фізичної величини в точках прямої.

Так, якщо в точках $$x_i$$ розташовані зосереджені маси $$m_i$$, $$i \in I$$, то
щільність такого розподілу мас можна зобразити у вигляді

$$
\rho(x) = \displaystyle\sum\limits_{i \in I} m_i \cdot \delta(x - x_i).
$$

При цьому повну масу, яка зосереджена на прямій можна порахувати за формулою

$$
\displaystyle\int\limits_{-\infty}^{+\infty} \rho(x) \, \mathrm{d} x = \displaystyle\sum\limits_{i \in I} m_i.
$$

Аналогічно $$\delta$$-функції, введеній на прямій, можна ввести $$\delta$$-функцію для $$n$$-вимірного евклідового простору:

$$
\displaystyle\iiint\limits_{\mathbb{R}^n} \delta(x - a) \varphi(x) \, \mathrm{d} x = \varphi(a).
$$

Тобто щільність розподілу точкових мас у просторі можна також записати у вигляді

$$
\rho(x) = \displaystyle\sum\limits_{i \in I} m_i \cdot \delta_3(x - x_i).
$$

Точковий одиничний електричний заряд розташований в точці $$x_0$$ створює потенціал рівний

$$
\displaystyle\iiint\limits_{\mathbb{R}^3} \frac{\delta(y - x_0) \, \mathrm{d} y}{4 \pi |x - y|} = \frac{1}{4 \pi |x - x_0|}
$$

в точці $$x \in \mathbb{R}^3$$. В цьому випадку $$\delta(y - x_0)$$ можна сприймати як щільність одиничного точкового заряду.

Якщо щільність зарядів $$f(y)$$ представляє собою локально інтегровану функцію, то маємо для потенціалу електростатичного поля відому формулу електростатики:

$$
P(x) = \displaystyle\iiint\limits_{\mathbb{R}^3} \frac{f(x) \, \mathrm{d} y}{4 \pi |x - y|}. 
$$

### 6. Поняття носія та порядку узагальнених функцій.

Вводячи поняття узагальнених функцій ми використовували множину основних (пробних) функцій $$D(\mathbb{R}^n)$$. 

Взагалі кажучи, простір пробних функцій (а таким чином і розподілів) можна узагальнити, ввівши простір основних функцій як $$D(\Omega)$$, тобто клас пробних функцій складається з функцій, які нескінченно-диференційовні в $$\Omega$$ і на границі $$\partial \Omega$$ перетворюються в нуль разом з усіма своїми похідними. 

Таким чином можна утворити достатньо широкий клас пробних функцій.

Узагальнені функції взагалі кажучи не мають значень в окремих точках. 

В той же час можна говорити про обертання узагальненої функції на нуль у деякій області: будемо говорити, що узагальнена функція $$f$$ _обертається на нуль_ у області $$\Omega$$, якщо $$\langle f, \varphi \rangle = 0$$, $$\forall \varphi \in D(\Omega)$$. 

_Нульовою множиною_ $$O_f$$ узагальненої функції $$f$$ будемо називати об'єднання усіх областей у яких узагальнена функція $$f$$ обертається на нуль. 

_Носієм_ $$\text{supp} f$$ узагальненої функції $$f$$ називають множину $$\mathbb{R}^n \setminus O_f$$.

Будемо говорити, що узагальнена функція $$f$$ має _порядок сингулярності_ (або просто порядок) $$\le j$$, якщо

$$
f = \displaystyle\sum\limits_{|\alpha| \le j} D^\alpha g_\alpha,
$$

де $$g_\alpha \in L_{\text{loc}}^1 (\Omega)$$. Якщо число $$j$$ у цій формулі неможливо зменшити, то кажуть що порядок узагальненої функції $$f$$ _дорівнює_ $$j$$.

Узагальнені функції порядку $$j$$ можна визначати як лінійні неперервні функціонали на класі основних функцій $$D^j(\Omega)$$.

### 7. Згортка та регуляризація узагальнених функцій.

Нехай $$f(x), g(x)$$ &mdash; дві локально-інтегровні функції в $$\mathbb{R}^n$$. При цьому функція 

$$
h(x) = \displaystyle\iiint\limits_{\mathbb{R}^n} | g(y) f(x - y) | \, \mathrm{d} y
$$

теж буде локально-інтегровна в $$\mathbb{R}^n$$. 

_Згорткою_ $$f * g$$ цих функцій будемо називати функцію

$$
(f * g) (x) = \displaystyle\iiint\limits_{\mathbb{R}^n} f(y) g(x - y) \, \mathrm{d} y =  \displaystyle\iiint\limits_{\mathbb{R}^n} g(y) f(x - y) \, \mathrm{d} y = (g * f)(x).
$$

Таким чином згортка є локально-інтегровною функцію і тим самим визначає регулярну узагальнену функцію, яка діє на основні функції за правилом

$$
\varphi \mapsto \displaystyle\iiint\limits_{\mathbb{R}^n} (f * g) (\xi) \varphi(\xi) \, \mathrm{d} \xi.
$$

_Регуляризацією_ узагальненої функції $$f$$ будемо називати функцію $$f_\varepsilon = f * \omega_\varepsilon$$, де

$$
\omega_\varepsilon(x) = \begin{cases}
	C_\varepsilon \exp \left\{ - \frac{\varepsilon^2}{\varepsilon^2 - |x|^2} \right\}, & |x| \le \varepsilon, \\
	0, & |x| > \varepsilon,
\end{cases}
$$

а сталу $$C_\varepsilon$$ обираємо так, щоби 

$$
\displaystyle\iiint\limits_{\mathbb{R}^n} \omega_\varepsilon (x) \, \mathrm{d} x = 1.
$$

Зрозуміло, що $$f_\varepsilon \in C^\infty (\mathbb{R}^n)$$, а враховуючи властивості $$\varepsilon$$-шапочки $$\omega_\varepsilon$$ легко бачити, що 

$$
f_\varepsilon \xrightarrow[\varepsilon \to 0]{\text{w.}} f,
$$ 

тобто будь-яка узагальнена функція є слабка границя своїх регуляризацій.

### 8. Визначення фундаментального розв'язку основних диференціальних операторів.

Нехай $$L$$ --- диференціальний оператор. Розглянемо диференціальне рівняння

$$
L u = f(x).
$$

_Узагальненим розв'язком_ цього рівняння будемо називати будь-яку узагальнену функцію $$u$$, яка задовольняє це рівняння в розумінні виконання рівності:

$$
\langle L u, \varphi \rangle = \langle f, \varphi \rangle
$$

для довільної $$\varphi \in D(\Omega)$$.

Особливу роль в математичній фізиці відіграють фундаментальні розв'язки для основних диференціальних операторів математичної фізики: (Гельмгольца, теплопровідності, хвильового), які представляють собою узагальнені розв'язки неоднорідних диференціальних рівнянь:

$$
\begin{align*}
	(\Delta + k^2) q_k(x) &= - \delta(x), \\
	\left( a^2 \Delta - \frac{\partial}{\partial t} \right) \varepsilon(x, t) &= - \delta(x, t), \\
	\left( a^2 \Delta - \frac{\partial^2}{\partial t^2} \right) \psi(x, t) &= - \delta(x, t)
\end{align*}
$$

Узагальнені функції $$q_k(x)$$, $$\varepsilon(x, t)$$, $$\psi(x, t)$$ називаються _фундаментальними розв'язками_ оператора Гельмгольца, теплопровідності, хвильового відповідно, якщо вони задовольняють відповідні рівняння як узагальнені функції:

$$
\begin{align*}
	\displaystyle\iiint\limits_{\mathbb{R}^n} q_k(x) (\Delta + k^2) \varphi(x) \, \mathrm{d} x &= - \varphi(0), \\
	\displaystyle\iiint\limits_{\mathbb{R}^{n + 1}} \varepsilon(x, t) \left( a^2 \Delta + \frac{\partial}{\partial t}\right) \varphi(x, t) \, \mathrm{d} x \, \mathrm{d} t &= - \varphi(0, 0), \\
	\displaystyle\iiint\limits_{\mathbb{R}^{n + 1}} \psi(x, t) \left( a^2 \Delta + \frac{\partial^2}{\partial t^2}\right) \varphi(x, t) \, \mathrm{d} x \, \mathrm{d} t &= - \varphi(0, 0).
\end{align*}
$$

### 12. Задача Коші для рівняння теплопровідності, представлення розв'язку задачі Коші.

Розглянемо задачу Коші для рівняння теплопровідності:

$$
\left\{
	\begin{aligned}
		& a^2 \Delta u(x, t) - \frac{\partial u(x, t)}{\partial t} = - F(x, t), \quad t > 0, \quad x \in \mathbb{R}^n, \\
		& u(x, 0) = u_0(x).
	\end{aligned}
\right.
$$

Формула інтегрального представлення розв'язку задачі Коші для рівняння теплопровідності

$$
u(x, t) = \displaystyle\int\limits_0^t \displaystyle\iiint\limits_{\mathbb{R}^n} F(\xi, \tau) \epsilon(x - \xi, t - \tau) \,\mathrm{d} \xi \,\mathrm{d} \tau + \displaystyle\iiint\limits_{\mathbb{R}^n} \varepsilon(x - \xi, t) u_0(\xi) \,\mathrm{d} \xi.
$$

### 13. Задача Коші для рівняння коливання струни, представлення розв'язку, формула Даламбера.

Розглянемо задачу Коші для рівняння коливання струни

$$
\left\{
	\begin{aligned}
		& a^2 \frac{\partial^2 u(x, t)}{\partial x^2} - \frac{\partial^2 u(x, t)}{\partial t^2} = - F(x, t), \quad t > 0, \quad x \in \mathbb{R}^1, \\
		& u(x, 0) = u_0(x), \\
		& \frac{\partial u(x, 0)}{\partial t} = v_0(x).
	\end{aligned}
\right.
$$

Формула д'Аламбера: розв'язок задачі Коші для рівняння коливання струни:

$$
\begin{aligned}
	u(x, t) &= \frac{u_0(x - at) + u_0(x + at)}{2} + \\
	& \quad + \frac{1}{2a} \displaystyle\int\limits_{x - at}^{x + at} v_0(\xi) \,\mathrm{d} \xi + \frac{1}{2a} \displaystyle\int\limits_0^t \displaystyle\int\limits_{x - a(t - \tau)}^{x + a(t - \tau)} F(\xi, \tau) \,\mathrm{d} \xi \,\mathrm{d} \tau.
\end{aligned}
$$

### 14. Задача Коші для рівняння коливання мембрани, представлення розв'язку, формула Пуассона.

Будемо розглядати задачу Коші для двовимірного хвильового рівняння:

$$
\left\{
	\begin{aligned}
		& a^2 \Delta u(x, t) - u_{tt}(x, t) = -F(x, t), \quad t > 0, \quad x \in \mathbb{R}^2, \\
		& u(x, 0) = u_0(x), \\
		& u_t(x, 0) = v_0.
	\end{aligned}
\right.
$$

формула Пуассона: розв'язок задачі Коші коливання мембрани

$$
\begin{aligned}
	u(x, t) &= \frac{1}{2 a \pi} \displaystyle\int\limits_0^t \displaystyle\iint\limits_{\vert\xi - x\vert < a (t - \tau)} \frac{F(\xi, \tau) \,\mathrm{d} \xi \,\mathrm{d} \tau}{\sqrt{a^2 (t - \tau)^2 - \vert\xi - x\vert^2}} + \\
	& \quad + \frac{\partial}{\partial t} \displaystyle\iint\limits_{\vert\xi - x\vert < a t} \frac{u_0(\xi) \,\mathrm{d} \xi}{2 a \pi \sqrt{a^2 t^2 - \vert\xi - x\vert^2}} + \\
	& \quad + \frac{1}{2 a \pi} \displaystyle\iint\limits_{\vert\xi - x\vert < a t} \frac{v_0(\xi) \,\mathrm{d} \xi}{\sqrt{a^2 t^2 - \vert x - \xi\vert^2}}.
\end{aligned}
$$

формула Пуассона: розв'язок задачі Коші коливання мембрани

$$
\begin{equation*}
	\begin{aligned}
		u(x, t) &= \frac{1}{2 a \pi} \displaystyle\int\limits_0^t \displaystyle\iint\limits_{\vert\xi - x\vert < a (t - \tau)} \frac{F(\xi, \tau) \,\mathrm{d} \xi \,\mathrm{d} \tau}{\sqrt{a^2 (t - \tau)^2 - \vert\xi - x\vert^2}} + \\
		& \quad + \frac{\partial}{\partial t} \displaystyle\iint\limits_{\vert\xi - x\vert < a t} \frac{u_0(\xi) \,\mathrm{d} \xi}{2 a \pi \sqrt{a^2 t^2 - \vert\xi - x\vert^2}} + \\
		& \quad + \frac{1}{2 a \pi} \displaystyle\iint\limits_{\vert\xi - x\vert < a t} \frac{v_0(\xi) \,\mathrm{d} \xi}{\sqrt{a^2 t^2 - \vert x - \xi\vert^2}}.
	\end{aligned}
\end{equation*}
$$

### 15. Фундаментальний розв'язок рівнянь Лапласа та Гельмгольца.

Для двохвимірного оператора Лапласа функція

$$
q^{(2)}(x) = \frac{1}{2 \pi} \ln \frac{1}{\vert x\vert},
$$

де $$\vert x\vert = \sqrt{x_1^2 + x_2^2}$$, є фундаментальним розв'язком, тобто задовольняє як узагальнена функція рівняння

$$
\Delta_2 \frac{1}{2 \pi} \ln \frac{1}{\vert x\vert} = - \delta(x)
$$

Тут останню рівність необхідно розуміти як

$$
\displaystyle\iint\limits_{\mathbb{R}^2} \frac{1}{2 \pi} \ln \frac{1}{\vert x\vert} \Delta_2 \varphi(x) \, \mathrm{d} x = - \varphi(0)
$$

для довільної $$\varphi \in D(\mathbb{R}^2)$$.

Для тривимірного оператора Гельмгольца функція
	
$$
q_\pm^k(x) = \frac{e^{\pm ik\vert x\vert}}{4 \pi\vert x\vert}
$$

є фундаментальним розв'язком, тобто задовольняє як узагальнена функція диференціальному рівнянню:

$$
\displaystyle\sum\limits_{i = 1}^3 \frac{\partial^2 q_\pm^k (x)}{\partial x_i^2} + k^2 q_\pm^k(x) = - \delta(x).
$$

Останнє рівняння треба розуміти як

$$
\displaystyle\iiint\limits_{\mathbb{R}^3} q_\pm^k(x) \left( \displaystyle\sum\limits_{i = 1}^3 \frac{\partial^2}{\partial x_i^2} + k^2 \right) \varphi(x) \, \mathrm{d} x = - \varphi(0)
$$

для довільної $$\varphi \in D(\mathbb{R}^3)$$.

З формули для $$q_\pm^k(x)$$ легко отримати фундаментальний розв'язок для тривимірного оператора Лапласа, тобто показати, що функція $$\frac{1}{4 \pi \vert x\vert}$$ задовольняє наступному рівнянню:

$$
\Delta_3 \frac{1}{4 \pi\vert x\vert} = - \delta(x), \quad x \in \mathbb{R}^3
$$

Формально формулу $$1 / 4 \pi \vert x \vert$$ можна отримати з $$q_\pm^k(x)$$ при $$k = 0$$.

Функція
	
$$
q^k(x) = \frac{1}{2\pi}K_0(-ik\vert x\vert),
$$

де $$x = (x_1, x_2)$$ є фундаментальним розв'язком двовимірного оператора Гельмгольца, тобто задовольняє співвідношенню:
	
$$
\displaystyle\iint\limits_{\mathbb{R}^2}q^k(x)\left(\displaystyle\sum\limits_{i=1}^2\frac{\partial^2}{\partial x_i^2}+k^2\right) \varphi(x)\,\mathrm{d} x = \varphi(0).
$$

У формулі для $$q^k(x)$$ функція $$K_\nu(x)$$ &mdash; функція Бесселя другого роду уявного аргументу $$\nu$$-порядку і є одним з двох лінійно-незалежних розв'язків лінійного диференціального рівняння Бесселя уявного аргументу:

$$
x^2 Y'' + x Y' - (x^2 + \nu^2) Y = 0.
$$

### 16. Фундаментальний розв'язок рівняння теплопровідності.

Фундаментальним розв'язком оператора теплопровідності є
	
$$
\varepsilon(x,t)=\frac{\theta(t)}{\left(2a\sqrt{\pi t}\right)^n} \cdot \exp\left\{ - \frac{\vert x\vert^2}{4a^2t} \right\}, \quad x \in \mathbb{R}^n
$$

Це означає, що узагальнена функція $$\varepsilon(x,t)$$ задовольняє інтегральній тотожності:

$$
\displaystyle\int\limits_{-\infty}^\infty \varepsilon(x,t) \left(\frac{\partial \phi}{\partial t} + a^2\Delta\phi\right)\,\mathrm{d} x\,\mathrm{d} t=-\varphi(0,0)
$$

для довільної $$\varphi\in D(\mathbb{R}^n\times\mathbb{R})$$.

### 17. Фундаментальний розв'язок хвильового оператора для $$\mathbb{R}^1$$, $$\mathbb{R}^2$$, $$\mathbb{R}^3$$.

Узагальнена функція

$$
\psi_1(x, t) = \frac{1}{2a}\theta(at-\vert x\vert)
$$

є фундаментальним розв'язком одновимірного хвильового оператора, тобто задовольняє інтегральному співвідношенню:

$$
\displaystyle\int\limits_{-\infty}^\infty \displaystyle\int\limits_{-\infty}^\infty \left(a^2\frac{\partial^2\varphi}{\partial x^2}-\frac{\partial^2\varphi}{\partial t^2}\right)\,\mathrm{d} x\,\mathrm{d} t = - \varphi(0, 0)
$$

для довільної $$\varphi \in D(\mathbb{R}^2)$$.

Без доведення наведемо вигляд фундаментального розв'язку для двовимірного та тривимірного хвильового оператора:

$$
\begin{align*}
	\psi_2(x, t) &= \frac{\theta(at-\vert x\vert)}{2\pi a\sqrt{a^2t^2-\vert x\vert^2}}, \quad x \in \mathbb{R}^2, \\
	\psi_3(x, t) &= \frac{\theta(t)}{4 \pi a^2 t} \delta_{S_{at}}(x), \quad x \in \mathbb{R}^3.
\end{align*}
$$

<!--
### 9. Визначення функції Гріна основних крайових задач для еліптичного рівняння представлення розв'язку. 

### 10. Визначення функції Гріна основних крайових задач для параболічного рівняння представлення розв'язку. 

### 11. Визначення функції Гріна основних крайових задач для гіперболічного рівняння представлення розв'язку. 

### 18. Визначення гармонічної функції та її приклади.

### 19. Регулярність на нескінченності, перетворення Кельвіна гармонічність в нескінченно віддаленій точці.

### 20. Оператор Лапласа в циліндричній та сферичній системах координат.

### 21. Інтегральне представлення функцій класу $$C^2(\Omega)$$ та гармонічних функцій.

### 22. Теорема про середнє значення гармонічної функції. 

### 23. Принцип максимуму гармонічної функції, наслідки. 

### 24. Теорема єдиності гармонійної функції із граничними умовами першого та другого роду. 

### 25. Теорема єдиності гармонійної функції із граничними умовами третього роду. 

### 26. Рівняння для функцій Бесселя дійсного аргументу, функції Бесселя першого та другого роду дійсного аргументу.

### 27. Властивості функцій Бесселя першого та другого роду дійсного аргументу.

### 28. Рівняння для функцій Бесселя уявного аргументу, функції Бесселя першого та другого роду уявного аргументу.

### 29. Властивості функцій Бесселя першого та другого роду уявного аргументу.

### 30. Методи побудови функції Гріна для оператора Лапласа, на прикладі задачі Діріхле для півпростору.

### 31. Методи побудови функції Гріна для оператора Лапласа, на прикладі задачі Неймана для півпростору.

### 32. Методи побудови функції Гріна для оператора Лапласа, на прикладі задачі Діріхле для кулі.

### 33. Функція Гріна першої та другої граничної задачі рівняння теплопровідності для півпрямої.

### 34. Джерела виникнення рівняння Гельмгольца. 

### 35. Приклади неєдиності розв'язку внутрішньої граничних задач рівняння Гельмгольца, природа неєдиності.

### 36. Приклади неєдиності розв'язку зовнішньої граничних задач рівняння Гельмгольца, природа неєдиності, умови Зомерфельда.

### 37. Визначення потенціалів для оператора Лапласа та Гельмгольца. 

### 38. Регулярність на нескінченності, перетворення Кельвіна. 

### 39. Теорема про властивості перших похідних потенціалу об'єму, теорема.

### 40. Теорема про другі похідні потенціалу об'єму. 

### 41. Поняття поверхні Ляпунова, теорема про існування сфери Ляпунова. 

### 42. Локальна система координат для поверхні Ляпунова, оцінка $$\cos(n(y), y - x)$$. 

### 43. Тілесний кут спостереження поверхні з точки простору, лема про обчислення тілесного кута.

### 44. Потенціал подвійного шару на поверхні Ляпунова, властивості прямого значення потенціалу подвійного шару.

### 45. Інтеграл Гауса, його значення в різних точках простору. 

### 46. Теорема про граничні значення потенціалу подвійного шару.

### 47. Прямі значення нормальної похідної потенціалу 

### 48. Теорема про граничні значення правильної нормальної похідної потенціалу простого шару.

### 49. Інтегральні рівняння для внутрішньої задачі Діріхле та зовнішньої задачі Неймана рівняння Лапласа. Теореми існування розв'язку. 

### 50. Інтегральні рівняння для зовнішньої задачі Діріхле та внутрішньої задачі Неймана рівняння Лапласа. Теореми існування розв'язку. 

### 51. Граничні інтегральні рівняння для крайової задачі з граничними умовами третього роду.

### 52. Інтегральні рівняння для першої та другої граничних задач рівняння Гельмгольца.

### 53. Теорема про існування розв'язку граничних задач для рівняння Гельмгольца.

### 54. Теорема единості гармонічної функції для задачі Неймана у двовимірному просторі.

### 55. Граничні інтегральні рівняння для задач Діріхле та Неймана у двовимірному випадку.

### 56. Визначення основних теплових потенціалів.

### 57. Теорема про граничні значення теплового потенціалу подвійного шару.

### 58. Теорема про граничні значення нормальної похідної теплового потенціалу простого шару.

### 59. Інтегральні рівняння для основних граничних задач рівняння теплопровідності. 
-->
---

[Назад на головну](../README.md)
